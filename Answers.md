# Engeto SQL Project 1
Pro report bylo zvoleno časové období let 2006 - 2018, protože data z "czechia_price" jsou dostupná pouze v tomto časovém rozmezí. 

## 1.1 Rostou v průběhu let mzdy ve všech odvětvích, nebo v některých klesají?
Platy ve sledovaném období rostly téměř ve všech odvětvích.  Z celkem 228 porovnávaných hodnot byl pokles zaznamenán pouze ve 23 případech. K největšímu poklesu mezd došlo v sektoru Peněžnictví a pojišťovnictví v roce 2013, kdy klesla průměrná mzda v oboru ze 49 706,50 Kč o 9 % na částku 45 233,50 Kč, v následujících letech mzda opět rostla. 

Nejhůře na tom byl s růstem platů sektor Peněžnictví a pojišťovnictví, kde byl zaznamenán průměrný meziroční nárůst mezd o 2,65 % a navýšení mezd za celé sledované období o 35,54 %.

Obor Zdravotní a sociální péče oproti tomu zaznamenal nárůst nejvyšší. Platy se zde zvedaly meziročně v průměru o 4,86 % a došlo k celkovému zvýšení o 75,98 % z necelých 18 tis. Kč na bezmála 32 tis. Kč. 

V roce 2006 byla nejnižší mzda v sektoru Ubytování, stravování a pohostinství: 11 105,75 Kč, nejvyšší v Peněžnictví a pojišťovnictví: 39 353,25 Kč. Ubytování, stravování a pohostinství si tuto ne příliš populární příčku udrželo i v roce 2018 s částkou 18 270,25 Kč, kdežto nejvyšších platů se v roce 2018 dostalo pracujícím v oboru Informační a komunikační činnosti: 55 474,75 Kč. 

## 1.2 Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?
Díky skutečnosti, že 57% růst průměrných platů mezi roky 2006 a 2018 z částky 20 342 Kč na částku 31 980 Kč předčil 50% růst průměrné ceny kilogramu Chleba konzumního kmínového ze 16,12 Kč na 24,24 Kč a 37% růst průměrné ceny litru Mléka plnotučného pasterovaného ze 14,44 Kč na 19,82 Kč, mohli spotřebitelé nakoupit za průměrný plat více těchto dvou komodit. 

V roce 2018 bylo možné za průměrný plat zakoupit přibližně 1319 kg chleba, což je o ~57 kg více, než v roce 2006. Mléko na tom bylo ještě lépe, kdy bylo možné zakoupit o ~205 l více a to přibližně 1614 l mléka.

## 1.3 Která kategorie potravin zdražuje nejpomaleji (je u ní nejnižší percentuální meziroční nárůst)?
Z celkově 27 sledovaných komodit v období let 2006 až 2018 došlo pouze u dvou ke zlevnění. 
Největšímu poklesu ceny se těšil Cukr krystalový, který s počáteční cenou 21,73 Kč za kilogram klesl na 15,75 Kč při průměrném meziročním poklesu -1,92 %. Druhou komoditou s klesajícím trendem průměrných cen byla o -0,74 % Rajská jablka červená kulatá, která zlevnila z průměrných 57,83 Kč na 44,49 Kč za kilogram. 

Na čele žebříčku zdražování se ocitly Papriky, které s celkovým více než 70% nárůstem ceny a průměrným meziročním nárůstem 7,29 % zdražily z ceny 35,31 Kč na 60,47 Kč. 
Druhou příčku obsadilo Máslo, které zdražilo bezmála dvojnásobně. A to z ceny 104,39 Kč za kilogram másla v roce 2006 na částku 207,08 Kč v roce 2018. Tímto si máslo připsalo průměrný meziroční nárůst 6,67 %.

Nejvyšší meziroční propad cen byl zaznamenán u potraviny Rajská jablka červená kulatá, kdy byla Rajčata v roce 2007 o více než 30 % levnější než v roce předešlém. Ve stejném roce došlo i k rekordnímu nárůstu ceny Paprik, kdy cena za kilogram vyskočila o přibližně 95 % z ceny 35,31 Kč na 68,79 Kč.  

## 1.4 Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?
Ve sledovaném období nebyl zaznamenán rok, ve kterém by byl meziroční nárůst cen potravin výrazně vyšší než růst mezd (větší než 10 %). 
K největšímu negativně dopadajícímu rozdílu došlo v roce 2013, kdy průměrná mzda klesla o  -1,56 % a průměrné cena vybraných komodit vzrostla o 5,55 %, tím došlo k 7,11% rozdílu. 

V roce 2009 došlo k velkému poklesu průměrné ceny o -6,81 % a zvýšení platů o 3,25 %. Tato skutečnost pozitivně ovlivnila zákazníky, protože rozdíl mezi cenami a platy byl více než 10 % ve prospěch příjmů.

Nutno podotknout, že ve dvou třetinách sledovaného období předčil nárůst průměrných mezd nárůst průměrné ceny vybraných komodit. Z toho lze odvodit, že kupní síla spotřebitele u těchto vybraných potravin v průměru vzrůstala. 

## 1.5 Má výška HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na cenách potravin či mzdách ve stejném nebo násdujícím roce výraznějším růstem?
Na základě získaných dat z období 2006-2018 nelze s určitostí obecně říci, že by změny HDP za sledovanou periodu konstantě korelovaly se změnami průměrných mezd či průměrných cen vybraných potravin. 

V letech 2009 a 2017 je sice možné sledovat, že při poklesu/růstu HDP reagoval vývoj mezd a cen podobně. Oproti tomu například v období let 2012-2015, kdy se HDP z mírného meziročního poklesu -0,79 % dostalo k velkému růstu 5,39 %, došlo k poklesu meziročního růstu cen z 6,94 % na -0,57 % a platy se kromě velkého, bezmála 1,6 % propadu v roce 2013, držely přibližně na stejné úrovni růstu. 

Pro srovnání celého období bylo zjištěno: průměrný meziroční nárůst HDP činil přibližně 2,12 % při celkovém nárůstu o 28,14 %, meziroční nárůst mezd 3,88 % při celkovém nárůstu o 57,21 % a meziroční nárůst cen 2,90 % při celkovém nárůstu o 39,42 %. 

